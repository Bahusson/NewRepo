

Program Randomizer służy do analizy wyników 4 gier totalizatora sportowego. Wymaga komputera stacjonarnego z dostępem do internetu, oraz pythona 3.6 lub nowszego z bibliotekami wymienionymi jako importy w niniejszym repozytorium.

Na stronie jkdeveloper.com.pl można ścągnąć wersję w jednym pliku exe, bez konieczności posiadania pythona, działającą pod Windows 7+.

##################################################################

Aby zacząć grę po prostu zaznacz jeden z przycisków z nazwą gry.

Następnie wybierz zakres dat w ramach których chcesz przeprowadzać alanizę, lub zaznacz "całość pomiarów" jeśli chcesz uzyskać dane od początku losowań do dnia dzisiejszego.

Przy wyborze daty program automatycznie proponuje pierwszy i ostatni dzień w jakim miało miejsce losowanie danej gry, pod warunkiem, że zapewni mu się dostęp do internetu. Wtedy też przy uruchomieniu automatycznie aktualizuje bazę danych.

Po wybraniu zakresu dat lub zaznaczeniu całego zbioru mamy też możliwości uzyskania najczęstszej i najrzajdzej liczby, x najczęściej padających liczb (tutaj dodatkowo należy wpisać ile chcemy tych liczb*), oraz średnich wyników losowań.

Okienka mówią tu same za siebie. Dodatkowo do średnich wyników możemy sobie jeszcze zamówić wykres, który wyskoczy nam w oddzielnym okienku w przeglądarce.

Ponadto szczególnie polecam zaznaczyć opcję "bez losowań", dzięki której nasz widok nie zaroi się od wszystkich wyników losowań z danego zakresu dat , co jest szczególnie uciążliwe przy szerokich zakresach.

Po dobraniu parametrów wciskamy przycisk "generuj" aby otrzymać wyniki w okienku poniżej. Jeśli chcemy je zachować klikamy "zapisz". Towarzyszy temu stosowny komunikat w okienku, zaś w naszym folderze z programem zostaje zapisany nasz dzisiejszy wynik pod odpowiednio zakodowanym tytułem.

Jeśli masz ochotę na własne losowanie, to nic prostszego. Po prostu wciśnij "losuj" i odczytaj wynik zaznaczonej gry z najniższego okienka.

Pamiętaj, że ten program służy do zabawy i nie jest poważnym narzędziem analitycznym, ale jeśli chcesz, to możesz go oczywiście wziąć i dołożyć swoje 3 grosze. Mnie jak na razie ostatecznie przekonał, że nie ma sensu grać w gry losowe...

*Tak, wiem, że tutaj dodatkowe okienko nie ma sensu... Usunę je jak już skończę z wersjq webową na stronie. ;)
